به نام خدا

# استقرار یک نرم‌افزار به کمک Docker

## اهداف 
- آشنایی با Docker و مفاهیم آن
- استفاده از Docker برای استقرار یک نرم‌افزار ساده

## نیازمندی‌ها
- آشنایی اولیه با Linux
- آشنایی با مقدمات شبکه و ارتباط‌ بین نرم‌افزار‌ها

## ابزارهای مورد استفاده
- یک سیستم که بر روی آن Docker نصب شده باشد یا استفاده از ابزار‌های رایگان آزمایش داکر مانند [این](https://labs.play-with-docker.com).

## منابع آموزشی
- [فیلم آموزش مقدمات داکر](https://aparat.com/v/FQubj)

## روال انجام آزمایش
پروژه‌ای ساده در [اینجا](../../base-projects/notes) قرار دارد که به کمک فریم‌ورک Django نوشته شده است و از پایگاه‌داده Postgres استفاده می‌کند. این پروژه قابلیت ثبت یادداشت‌های ساده را به کاربران مختلف می‌دهد. شما باید در این آزمایش به کمک داکر این پروژه را مستقر کنید و صحت عملکرد آن را تایید کنید.

### استقرار پروژه
استقرار شما باید نیازهای زیر را برآورده کرده باشد:
1. شما باید یک فایل docker-compose.yml داشته باشید که شامل ۲ سرویس است؛ یکی مربوط به خود وب‌سرور جنگو است و دیگری مربوط به پایگاه‌داده است.
2. در صورت نیاز می‌توانید ۱ یا چند فایل داکر (Dockerfile) داشته باشید و از آن‌ها در docker compose استفاده کنید.
3. وب‌سرور باید از طریق پورت ۸۰۰۰ درخواست‌های ارسالی را دریافت کند.

### ارسال درخواست به وب‌سرور
به کمک مرورگر، نرم‌افزار Postman، ترمینال یا هر ابزار مناسب دیگری، به وسیله ارسال درخواست مناسب به وب‌سرور، گام‌های زیر را انجام دهید:
1. یک کاربر به نام user1 با رمز ۱۲۳۴ بسازید.
2. یادداشتی با تیتر title1 و بدنه body1 برای user1 بسازید.
3. یادداشتی با تیتر title2 و بدنه body2 برای user1 بسازید.
3. همه یادداشت‌های user1 را دریافت کنید. (باید ۲ یادداشت بالا را به عنوان خروجی دریافت کنید)
4. یادداشت اول را پاک کنید.
5. همه یادداشت‌های user1 را دریافت کنید. (باید ۱ یادداشت وجود داشته باشد)

**درخواست ارسال شده و خروجی دریافت شده را برای همه گام‌های بالا در گزارش خود قرار دهید.**

### تعامل با داکر
کارهای زیر را انجام دهید:
1. به کمک دستورهای مناسب، image‌ها و containerهای خود را نشان دهید و آن‌هایی که مربوط به این پروژه هستند را مشخص کنید.
2. دستوری دلخواه را در کانتینر وب‌سرور اجرا کنید. دستور مورد نظر و خروجی آن را در گزارش خود قرار دهید.

## پرسش‌ها
پاسخ پرسش‌های بالا را هم در ادامه‌ی گزارش خود بنویسید.
1. Dockerfile، image و container را با هم از نظر وظیفه‌ای که دارند مقایسه کنید.

## نحوه ارسال پروژه
آدرس مخزن پروژه خود را ارسال کنید. توجه کنید که مخزن شما عمومی (public) باشد.