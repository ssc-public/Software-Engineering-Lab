به نام خدا

# تبدیل نیازمندی‌ها به موارد آزمون با استفاده از روش ایجاد مبتنی بر رفتار (BDD)
## اهداف
- آشنایی دانشجویان با اهمیت و جایگاه ویژه تست در چرخه ایجاد نرم‌افزار
- یادگیری و به‌کارگیری عملی روش BDD (Behavior Driven Design) به‌منظور برقراری ارتباط مستقیم میان شرح نیازمندی‌ها و موارد آزمون و تقریب مفاهیم ذهنی تحلیل‌گر، پیاده‌ساز و آزمون‌گر سیستم
- درک تفاوت روش‌های TDD و BDD

## نیازمندی‌ها
- آشنایی با یک زبان برنامه‌نویسی مانند جاوا

## ابزارهای مورد استفاده
- IntelliJ IDEA (ترجیحاً نسخه 2018 به بعد)
- JUnit
- Cucumber
## منابع آموزشی
- [فیلم آموزشی](https://aparat.com/v/JbrTx)
- [مثالی از نحوه‌ی به‌کار‌گیری BDD](https://github.com/ssc-public/Software-Engineering-Lab/blob/main/resources/BDD/BDD-example.md)
- [کتاب BDD in Action برای مطالعه علاقه‌مندان](https://github.com/ssc-public/Software-Engineering-Lab/raw/main/resources/BDD/BDD%20in%20Action.pdf)

## روال انجام آزمایش
1. در منابع آموزشی مثالی از نحوه به‌کارگیری BDD در محیط IntelliJ وجود دارد. این مستند را به دقت مطالعه کنید و مراحل آن را به ‌صورت عملی انجام دهید. 
2. در انتهای مستند، هنگام اجرای Scenario Outline، برخی تست‌ها به مشکل undefined برمی‌خورند: 
    - این موارد تست کدامند؟
    - علت بروز مشکل چیست؟
    - مشکل را با تغییر کد برطرف نمایید.
    - توضیح مربوط به این بخش را باید به صورت یک گزارش کوتاه (در حد چند خط) از علت بروز مشکل و نحوه رفع آن ارائه کنید.

- موارد بالا را در فایل README.md پروژه خود بنویسید.

3. مشابه مراحل انجام کار در مستند مذکور، پیاده‌سازی‌های لازم برای مسئله زیر را انجام دهید. این پیاده‌سازی شامل نوشتن سناریوهای تست به دو صورت عادی و outline (فایل feature)، تبدیل سناریوها به موارد تست (Stepdefs)، نوشتن کد برنامه، اجرای تست و مشاهده نتایج پاس شدن سناریوها می‌باشد.

### مسئله

با فرض وارد کردن دو عدد صحیح به عنوان ورودی به یک ماشین حساب و فشردن کلیدهای ضرب (*)، تقسیم (/) و یا توان (^) نتیجه عملیات ضرب و تقسیم دو عدد بر یکدیگر و یا به توان رساندن (با کمک عملگر ضرب) به درستی نشان داده شود. در واقع، ورودی‌ها شامل دو عدد صحیح و یک عملگر به صورت زیر می‌باشد:


Examples:

| first | second | opt | result |

| 6 | 2 | * | 12 |

| 6 | 2 | / | 3 |

| 6 | 2 | ^ | 36 |



4. پروژه باید به‌طور کامل و به درستی قابل اجرا بوده و نتایج پاس شدن سناریوهای تست در آن مشخص باشد (در صورت عدم اجرا توسط دستیاران آموزشی، نمره‌ای به آن تعلق نخواهد گرفت). لازم است تمامی سناریوهای تست در نظر گرفته شوند.

## نحوه ارسال پروژه:
علاوه بر تحویل پروژه از طریق گیت، یک پوشه با عنوان BDD-studentID1-studentID2 (حاوی شماره دانشجویی اعضای گروه) ایجاد نموده و کل پروژه به همراه گزارش بند 2 روال آزمایش را به صورت جداگانه در این پوشه قرار داده و آن را از طریق سامانه cw ارسال نمایید. آدرس مخازن پروژه خود را نیز در گزارش ذکر کنید. توجه کنید که مخزن شما عمومی (public) باشد.
