به نام خدا

# مدیریت نسخ پروژه و یکپارچه‌سازی مستمر

## اهداف 
آشنایی با اصول و مفاهیم مدیریت نسخ پروژه و استفاده از git

## نیازمندی‌ها
حداقل یک نفر از اعضای هر گروه باید دارای یک اکانت در سیستم Github باشد.

## ابزارهای مورد استفاده
گیت (ترجیحا نسخه ۲.۲ به بعد)

## منابع آموزشی
- [فیلم آموزشی](https://aparat.com/v/POj9h)
- [برگه‌ی تقلب دستورات پرکاربرد git](https://education.github.com/git-cheat-sheet-education.pdf)
- [چگونگی نام‌گذاری commit](https://gist.github.com/robertpainsi/b632364184e70900af4ab688decf6f53)

## روال انجام آزمایش
یک پروژه برنامه‌نویسی دلخواه و با زبان دلخواه را توسعه دهید و در روند توسعه از git استفاده کنید. هدف از این آزمایش این است که در روند ایجاد پروژه از ترجیحاً همه دستوراتی که در فیلم آموزشی بیان شده، استفاده کنید تا نسبت به آن‌ها آشنایی و تسلط پیدا کنید. توصیه می‌کنیم دستورات git را بدون کمک IDE و به صورت دستی در ترمینال وارد کنید تا از نزدیک فرآیندهایی را که رخ می‌دهد، ببینید؛ در این صورت یادگیری بیشتری دارید.

- انتظار می‌رود که این پروژه به صورت یک مخزن کد (repository) در Github ایجاد شود و به صورت همزمان توسط اعضای گروهْ توسعه پیدا کند.
- در پروژه‌ی خود از فایل .gitignore استفاده کنید.
- نیاز است تا حداقل ۱۵ تا commit معنا‌دار در پروژه وجود داشته باشد. منظور از معناداری commit ها، این است که اتفاق مشخصی در روند توسعه رخ داده باشد.
- لازم است برای مدیریت بهتر توسعه برنامه خود از حداقل سه شاخه‌ی معنا‌دار استفاده کرده باشید. منظور از معناداری شاخه‌ها، نام‌گذاری مناسب شاخه و هم‌چنین، مرتبط‌بودن اتفاقات رخ‌داده در روال توسعه پروژه است؛ برای مثال شاخه dev و یا feature هر کدام با غرض‌های متفاوتی ایجاد می‌شوند و یا شاخه hotfix برای برطرف‌کردن بعضی باگ‌های خاص در پروژه به‌کار می‌رود.
- حداقل دو conflict در پروژه برطرف کنید. این conflict ها می‌تواند در یک شاخه یا هنگام ادغام دو شاخه رخ دهد.
- با اعمال محدودیت در مخزن خود در Github، شاخه‌ی main پروژه خود را محافظت کنید؛ به صورتی که تنها از طریق pull request امکان ادغام با شاخه‌ی main را داشته باشید.
- ‌ضروری است شاخه‌ها را به درستی با شاخه‌ی main و یا دیگر شاخه‌های مرتبط ادغام (merge) کنید. این کار را از طریق pull request انجام دهید.
- گزارشی از جزئیات پیاده‌سازی مراحل فوق را با فرمت markdown در فایل README پروژه بنویسید.

## پرسش‌ها
علاوه بر گزارش آزمایش، پاسخ سوالات زیر را هم داخل فایل README بنویسید:
1. پوشه‌ی .git چیست؟ چه اطلاعاتی در آن ذخیره می‌شود؟ با چه دستوری ساخته می‌شود؟
2. منظور از atomic بودن در atomic commit و atomic pull-request چیست؟
3. تفاوت دستورهای fetch و pull و merge و rebase را بیان کنید.
4. تفاوت دستورهای reset و revert و restore را بیان کنید.
5. منظور از stage چیست؟ دستور stash چه کاری را انجام می‌دهد؟
6. مفهوم snapshot به چه معناست؟ ارتباط snapshot با commit چیست؟

## نحوه ارسال پروژه:
آدرس مخزن پروژه خود را ارسال کنید. توجه کنید که مخزن شما عمومی (public) باشد.

