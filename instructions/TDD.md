به نام خدا

# ایجاد آزمون‌رانه (Test-driven Development)

## اهداف 
- آشنایی با روش ایجاد آزمون‌رانه (Test-driven Development) نرم‌افزار
- تمرین اصول شئ‌گرایی به ویژه OCP و LSP و استفاده عملی از آن‌ها

## نیازمندی‌ها
آشنایی اولیه با مفاهیم برنامه نویسی و طراحی شی‌گرا که دانشجویان قبلاً در درس برنامه‌سازی پیشرفته با آن آشنا شده‌اند.

## ابزارهای مورد استفاده
- یک Java IDE مانند IntelliJ IDEA و یا Eclipse به همراه jdk حداقل نسخه ۸ 
- کتابخانه Junit (برای زبان Java)

## منابع آموزشی
- [اسلاید آشنایی با TDD](https://github.com/ssc-public/Software-Engineering-Lab/raw/main/resources/TDD/An-Introduction-To-TDD.pptx)
- [راه‌اندازی JUnit در پروژه](https://www.jetbrains.com/help/idea/junit.html)
- [داستان ارث‌بری مربع و مستطیل](https://softwareengineering.stackexchange.com/questions/238176/why-would-square-inheriting-from-rectangle-be-problematic-if-we-override-the-set)
- [مدل شایستگی مهندسی نرم‌افزار در حوزه‌ی آزمون](https://docs.google.com/spreadsheets/d/1MeBzWbmPpv4FWnpn1GmzHOLP8Sl4F2d11Zb_rYz9HVo/edit?usp=sharing)

## مفاهیم

### آزمون واحد (Unit Test)
آزمون واحد یک روش آزمودن نرم‌افزار است که در آن بخش‌های کوچک و مستقل نرم‌افزار (معمولاً توابع یا متدها) به صورت جداگانه و در محیط کنترل شده بررسی می‌شوند. هدف از این test ها اطمینان از صحت عملکرد هر بخش به‌تنهایی است.

### ایجاد ‌آزمون‌رانه (Test-driven Development)

ایجاد آزمون‌رانه یک روش ایجاد نرم‌افزار است که در آن ابتدا test ها و سپس کد لازم برای pass شدن آن‌ها نوشته می‌شود. این روش باعث می‌شود تا افراد تیم ایجاد نرم‌افزار بیشتر تمرکز خود را بر روی نیازمندی‌ها (که در قالب test ها نوشته شده‌اند) قرار دهند. گام‌های اجرای TDD عبارتند از:

1. گام اول: انتظارات از برنامه را به صورت unit test بنویسید. این کار در Java با استفاده از کتابخانه‌ی JUnit انجام می‌شود.
3. گام دوم: test ها را compile کرده و error های آن را شناسایی کنید.
4. گام سوم: با اضافه کردن کد در برنامه اصلی، compile error ها را برطرف نمایید.
5. گام چهارم: test ها را اجرا (run) کنید تا اشکالات زمان اجرا مشخص گردد.
6. گام پنجم: با تغییر کد در برنامه، runtime error ها را رفع نمایید.

## استفاده از TDD
برای تمرین TDD، آزمایش زیر را با استفاده از این روش ایجاد نرم‌افزار انجام دهید:

1. برنامه‌ای بنویسید که با داشتن طول (height) و عرض (width) یک مستطیل (Rectangle)، مساحت آن را محاسبه کند (متد computeArea)
2. برنامه‌ی قبل را به گونه‌ای ادامه دهید که امکان تغییر طول و عرض مستطیل وجود داشته باشد (متدهای set و get).
3. برنامه‌ی قبل را به گونه‌ای ادامه دهید که نیازمندی‌های گفته شده را علاوه بر مستطیل، برای مربع هم پوشش دهد.

گزارش مختصری از مراحل انجام آزمایش را در فایل README.md پروژه بنویسید.

## پرسش‌ها
پاسخ پرسش‌های زیر را داخل فایل README پروژه بنویسید:
1. در چرخه‌ی عمومی ایجاد نرم‌افزار، آزمون نرم‌افزار بعد از پیاده‌سازی نرم‌افزار انجام می‌شود، اما در روش TDD ابتدا unit test ها و سپس کد برنامه را می‌نویسیم. آیا این دو مورد با هم تناقضی دارند؟ در دو-سه خط توضیح دهید.
2. آزمون‌های واحد ریزدانه هستند. با بیان مثال، طیف آزمون‌ها بر اساس ریزدانگی یا درشت‌دانگی (granularity) را توضیح دهید.
3. آیا همه‌ی انواع آزمون‌های نرم‌افزار را برنامه‌نویسان ایجاد می‌کنند؟
4. اصول SOLID در کدام یک از گام‌های اصلی ایجاد نرم‌افزار (تحلیل نیازمندی‌ها، طراحی، پیاده‌سازی، آزمون و استقرار) استفاده می‌شوند؟ توضیح دهید.
5. فرض کنید در آزمایش بالا نیازی به تغییر ابعاد مستطیل نداشتیم. آیا در این حالت می‌توانستیم مربع را از مستطیل به ارث ببریم؟ توضیح دهید.

## نحوه ارسال پروژه:
آدرس مخزن پروژه خود را ارسال کنید. توجه کنید که مخزن شما عمومی (public) باشد.

## ملاک‌های نمره‌دهی
- انجام درست آزمایش
   - ایجاد برنامه به روش TDD
   - صحیح‌بودن پاسخ پرسش‌ها
- رعایت‌کردن اصول SOLID
- استفاده‌ی درست از git
