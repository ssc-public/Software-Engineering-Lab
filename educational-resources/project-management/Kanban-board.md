به نام خدا

# استفاده از برد کانبان برای مدیریت پروژه

## مقدمه

### مدیریت پروژه

متدولوژی‌های ایجاد نرم‌افزار برای مدیریت پروژه‌های ایجاد نرم‌افزار هستند. یکی از این متدولوژی‌ها، متدولوژی سطح بالا (یا همان چارچوب) اسکرام است.

### تیم اسکرام

همان‌طور که می‌دانید، تیم اسکرام متشکل از «نقش»های زیر است:

![what-is-scrum-team](https://github.com/ssc-public/Software-Engineering-Lab/assets/45389673/f6cea19a-0a17-44e9-9549-023d91d12913)

توجه کنید که «نقش» با «نفر» متفاوت است. با وجود نقش‌های فراوان، حتی یک تیم سه‌نفره هم می‌تواند از متدولوژی اسکرام استفاده کند، به‌شرط آن که بعضی از افراد بیش از یک نقش را به‌عهده بگیرند. به طور معمول در یک تیم اسکرام، نقش‌ها به‌صورت زیر است:

#### ۱. نقش Product Owner (صاحب محصول)
نقش Product Owner مسئول تعریف و اولویت‌بندی product backlog است.
- او به‌طور نزدیک با ذی‌نفعان همکاری می‌کند تا نیازمندی‌ها را درک کند و اطمینان حاصل کند که تیم اسکرام نرم‌افزار درستی را ارائه می‌کند.
- توجه کنید که شکستن وظایف تنها بر عهده‌ی Product Owner نیست. همه‌ی اعضای تیم اسکرام باید در فرآیند شکستن وظایف و تقسیم آن مشارکت کنند.

#### ۲. نقش Scrum Master:
نقش Scrum Master فرآیند Scrum را تسهیل می‌کند و اطمینان حاصل می‌کند که تیم به اصول Scrum پایبند باشد.
- او موانع را برطرف می‌کند، تیم را مربی‌گری می‌کند و به بهبود مداوم کمک می‌کند.
- نقش او در حفظ چابکی تیم بسیار مهم است.

#### ۳. تیم ایجاد:
تیم ایجاد شامل افرادی است که کار پیاده‌سازی را انجام می‌دهند.
- آن‌ها برای تحویل محصول در هر sprint همکاری می‌کنند.
- آن‌ها با پیاده‌سازی وظایف متعهد شده در sprint backlog، کارها را انجام می‌دهند.


### برد کانبان
برای مدیریت بهتر وظایف در فرآیند ایجاد نرم‌افزار در متدولوژی اسکرام، استفاده از برد کانبان توصیه می‌شود. استفاده از این برد باعث می‌شود که دید بصری بهتری به روند انجام پروژه پیدا کنید.

## کار خواسته‌شده از شما
هر آزمایش از آزمایشگاه درس مهندسی نرم‌افزار را به‌مثابه‌ی یک sprint در متدولوژی اسکرام در نظر بگیرید. برای مدیریت بهتر وظایف در هر sprint، از برد کانبان استفاده کنید.

> در گروه‌های شما، همه به‌جز یک نفر، نقش  تیم ایجاد و آن یک نفر دیگر، نقش‌های Product Owner را برعهده می‌گیرد. آن یک نفر، در هر آزمایش، به‌صورت گردشی درون گروه عوض می‌شود.


 ### چگونگی کار با بُرد کانبان در ‌Github
- فیلم آموزشی

### توصیه‌ها
- برای هر آزمایش، ابتدا یک جلسه‌ی sprint planning انجام دهید.
  - هدف از این جلسه را فهم دقیق نیازمندی‌های آزمایش قرار دهید.
  - پس از فهم دقیق نیازمندی‌های آزمایش (که مسئولیت آن با نقش Product Owner است)، با مشارکت همه‌ی اعضای «تیم اسکرام»، وظایف برآمده از آزمایش را بین اعضای «تیم ایجاد» بشکنید و تقسیم کنید.
    - چنانچه در فهم نیازمندی‌های آزمایش با ابهام روبه‌رو شدید، PO باید ابهامات خود را از تیم آموزش بپرسد.
  - توجه کنید که نیازی به اولویت‌بندی خاصی برای نیازمندی‌های هر آزمایش نداریم.
  - وظایف تقسیم‌شده را در برد وارد کنید.
- پس از مشخص‌شدن وظایف هر یک از اعضای تیم ایجاد، در طول sprint، اقدام به انجام وظایف کنید.
  - با انجام‌شدن وظایف، برد را به‌روز کنید.\
- توجه کنید که اگر مشکلی در فرآیند تیم به‌وجود آمد:
  - چنانچه مشکل از جنس فنی و محصولی باشد، مسئولیت گزارش آن به مشتری (که در اینجا، تیم آموزش است) برعهده‌ی Product Owner است.
  - چنانچه مشکل مربوط به افراد تیم اسکرام باشد، مسئولیت گزارش آن به مشتری برعهده‌ی Scrum Master است.


## هدف تیم آموزش از این کار چیست؟
- آشنایی شما دانشجویان با برد کانبان، چگونگی شکستن و تقسیم وظایف
- راحت‌تر شدن کار شما برای انجام هر آزمایش (در صورتی که استفاده از برد را یک کار اضافی می‌بینید، احتمالاً دارید از برد درست استفاده نمی‌کنید!)
- امکان بررسی تیم آموزش که وظایف چگونه بین اعضای تیم شکسته و تقسیم شده است (تا در صورت لزوم، امکان قضاوت بر اساس آن  وجود داشته باشد)


## معیارهای ارزیابی کار شما
- تعریف وظایف در برد
- تقسیم وظایف بین اعضای تیم ایجاد
- پیش‌بردن وظایف در برد، همگام با انجام آن‌ها

توجه کنید که در صورت انجام‌نشدن هر آزمایش، مسئولیت آن با کل تیم اسکرام است، نه با شخص PO یا هر یک از افراد تیم.

## نکات پایانی
- توجه کنید که حتماً برد را به‌حالت عمومی دربیاورید تا تیم آموزش نیز بتواند آن را ببیند.
- لینک برد را ضمیمه‌ی گزارش آزمایش خود کنید.
